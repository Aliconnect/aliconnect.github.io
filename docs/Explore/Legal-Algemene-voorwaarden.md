<link rel="stylesheet" href="/aliconnect/aliconnect.sdk/src/css/web/legal.css" />
# Algemene voorwaarden
## INLEIDING
1. Met het depot van deze Algemene Voorwaarden
ter Griffie van de Rechtbank te Haarlem zijn alle
voorgaande voorwaarden en bepalingen van
Alicon vervallen.
1. Alle opdrachten worden slechts op de navolgende
condities uitgevoerd, tenzij uitdrukkelijk anders is
overeengekomen en dat door Alicon schriftelijk is
bevestigd.
1. Alle leveringen worden geacht te zijn geschied
te Oosthuizen, alle betalingen dienen aldaar te
geschieden.
1. Afspraken met personeel van Alicon binden Alicon
niet, tenzij deze afspraken schriftelijk door haar
zijn bevestigd of daadwerkelijk aan deze afspraken
uitvoering wordt gegeven.
1. De opdrachtgever erkent de toepasselijkheid van
deze Algemene Voorwaarden door het enkele
feit van het geven van een opdracht aan Alicon,
van welke aard ook, tenzij deze voorwaarden
uitdrukkelijk schriftelijk door de opdrachtgever
zijn verworpen; een enkele verwijzing door de
opdrachtgever naar de eigen voorwaarden of een
standaardclausule op het briefpapier of in de eigen
voorwaarden van opdrachtgever met als inhoud
de exclusieve werking van deze eigen voorwaarden is hiervoor niet voldoende.
1. Indien ten aanzien van bepaalde, bij deze voorwaarden geregelde onderwerpen, afwijkingen
zijn overeengekomen, blijven de onderhavige
Algemene Voorwaarden voor het overige op die
overeenkomst van kracht. Overeengekomen
afwijkingen gelden nimmer voor meer dan één
opdracht, tenzij wederom telkenmale schriftelijk
bevestigd.
1. Deze voorwaarden zijn van toepassing op alle door
Alicon met haar opdrachtgevers te sluiten overeenkomsten en de daaruit voortvloeiende verbintenissen, zulks met uitsluiting van andere voorwaarden
welke door opdrachtgevers van toepassing mochten worden verklaard, tenzij schriftelijk anders is
overeengekomen. Onder opdrachtgever wordt verstaan een ieder die aan Alicon een opdracht wenst
te verstrekken of verstrekt, op welke wijze dan ook
van de softwareproducten van Alicon, nader te
noemen Programmatuur, of van de door Alicon
te leveren software van derden gebruik wenst te
maken of daarvan gebruik maakt, van haar met
de software verbandhoudende dienstverlening
gebruik wenst te maken of daarvan gebruik maakt,
dan wel enige overeenkomst van andere aard met
haar wenst te sluiten of sluit.
1. Voorwaarden, bedingen etc. met agenten, vertegenwoordigers of andere tussenpersonen overeengekomen, die afwijken van deze voorwaarden
binden Alicon slechts, indien deze door haar uitdrukkelijk schriftelijk zijn bevestigd.
1. Daar waar in deze voorwaarden wordt gesproken
over ‘schriftelijk’, wordt een bericht van opdrachtgever per e-mail hieraan pas gelijkgesteld indien
Alicon schriftelijk of via e-mail namens de directie aangeeft inhoudelijk hiermee akkoord te gaan
of daadwerkelijk uitvoering geeft aan het in de
bewuste e-mail gestelde.
1. Uitgaande e-mails van Alicon waarin staat vermeld dat aan deze e-mail geen rechten kunnen
worden ontleend binden Alicon op geen enkele
wijze.
## OFFERTES
1. Alle aanbiedingen zijn, tenzij uitdrukkelijk anders
overeengekomen, vrijblijvend. Alicon is eerst
gebonden nadat zij de opdracht schriftelijk of via
e-mail heeft bevestigd.
1. Indien een opdracht op basis van nacalculatie
wordt geoffreerd, dienen de geoffreerde prijzen
slechts als richtprijs; de daadwerkelijk door Alicon
of door haar ingeschakelde derden gewerkte uren
en de daadwerkelijk door Alicon gemaakte kosten
zullen worden doorberekend.
1. Bij samengestelde prijsopgaven bestaat geen verplichting tot levering van een gedeelte tegen een
overeenkomstig gedeelte van de voor het geheel
opgegeven prijs.
1. Alle door Alicon opgegeven prijzen zijn exclusief B.T.W., verpakkings-, koeriers-, verzendkosten, parkeergelden e.d. en/of andere op de
Programmatuur en/of diensten als zodanig drukkende belastingen, lasten of rechten, onvoorziene externe kosten daaronder begrepen, tenzij
op de opdrachtbevestiging uitdrukkelijk anders is
aangegeven.
1. De prijzen in de offertes zijn uitsluitend van toepassing op de daarbij aangegeven aantallen.
1. Indien slechts voor een gedeelte van de uit te voeren opdracht gegevens, informatiedragers e.d. zijn
overgelegd, is Alicon niet gehouden aan de voor
het geheel opgegeven prijs, indien zou blijken dat
het gedeelte van de opdracht waarvoor geen gegevens zijn overgelegd naar verhouding meer arbeid
vereist dan het gedeelte waarvoor wel gegevens
zijn overgelegd.
1. Indien een opdracht uitblijft, behoudt Alicon zich
het recht voor de gemaakte ontwerp-, analyse- en
calculatiekosten of een gedeelte daarvan in rekening
te brengen, een en ander slechts dan, wanneer van
een diepgaande studie van het project gesproken
kan worden en alsdan in overleg met opdrachtgever naar gebruik en billijkheid berekend.
1. Ten aanzien van alle aangeboden zaken gelden,
naast hetgeen daaromtrent in de offerte, catalogi en brochures staat vermeld, de normale en/
of gebruikelijke toleranties. Geringe afwijkingen
van de in de offerte, catalogi en brochures voorkomende afbeeldingen en/of beschrijvingen worden
derhalve voorbehouden. Dergelijke afwijkingen
ontslaan de opdrachtgever nimmer van zijn verplichtingen uit de overeenkomst.
1. Wijziging van opgegeven prijzen, zonder voorafgaande kennisgeving en ook na verzending van
de opdrachtbevestiging, worden uitdrukkelijk
voorbehouden; zo zal Alicon gerechtigd zijn om
sinds de totstandkoming van de overeenkomst en
voordat de gehele levering heeft plaatsgevonden
opgetreden verhogingen van inkoopprijzen, lonen,
sociale werkgeverslasten en/of andere arbeidsvoorwaarden, evenals verhogingen van andere
tarieven, rechten, lasten, heffingen en belastingen, alsmede enige wijziging in wisselkoersen,
welke voor Alicon kostenverhogend zijn, aan de
opdrachtgever door te berekenen.
1. Eventuele installatiewerkzaamheden van de
Programmatuur zijn slechts in de opgegeven prijzen begrepen indien en voorzover dit uitdrukkelijk
staat vermeld.
1. De afbeeldingen, beschrijvingen e.d. die bij
de offertes gevoegd, getoond of medegedeeld
zijn, geven slechts een algemene voorstelling.
Wijzigingen, waardoor de daadwerkelijke uitvoering enigszins afwijkt van bedoelde modellen,
afbeeldingen of beschrijvingen, maar waardoor
geen wezenlijke wijziging wordt gebracht in de
technische en esthetische uitvoering, verplichten Alicon niet tot enige vergoeding en geven de
opdrachtgever niet het recht de ontvangst of betaling te weigeren.
1. Aanbiedingen en leveringen van niet-standaard
software en maatwerk zijn gebaseerd op gegevens, zoals door opdrachtgever verstrekt en hebben uitsluitend betrekking op door Alicon schriftelijk genoemde toepassingen en specificaties.
Besprekingen aangaande werking en inhoud van
dergelijke software worden schriftelijk vastgelegd
en door opdrachtgever voor akkoord getekend.
Bij gebreke van een dergelijke verslaglegging
geschiedt ontwikkeling van deze niet-standaard
software en maatwerk voor risico van opdrachtgever. Wijziging op reeds goedgekeurde verslagen
worden extra in rekening gebracht op basis van
nacalculatie.
1. Ontwikkeling van niet-standaard software en
maatwerk dient te worden gezien als een inspanningsovereenkomst en niet als een resultaatovereenkomst. Alle ontwikkelingskosten, waarop bij
offerte niet kon worden gerekend, die ontstaan
ten gevolge van wijzigingen in de specificaties
van opdrachtgever tijdens de ontwikkeling of die
mochten ontstaan tijdens de implementatie van
de ontwikkelde software worden derhalve aan
opdrachtgever doorberekend.
## OPDRACHTEN
1. Voor alle niet schriftelijk gegeven opdrachten kan
opdrachtgever binnen zeven dagen schriftelijk
aangeven alsnog van de opdracht af te zien.

1. De door opdrachtgever na het verstrekken van
een opdracht alsnog verlangde wijzigingen in de
uitvoering daarvan, moeten door de opdrachtgever tijdig en schriftelijk aan Alicon ter kennis zijn
gebracht. Worden ze mondeling, per e-mail of per
telefoon opgegeven, dan is het risico van de tenuitvoerlegging van de wijziging voor rekening van
de opdrachtgever, tenzij deze wijzigingen schriftelijk door Alicon zijn bevestigd.
1. Indien de opdrachtgever de gegeven opdracht
geheel of gedeeltelijk annuleert, is hij gehouden
de volledige vergoeding voor de overeengekomen
dienst of levering te voldoen.
1. Overeengekomen dienstverlening kan tot tien
dagen vóór aanvang van deze werkzaamheden
kosteloos worden verzet; bij verplaatsing tussen de tien en vijf dagen vóór aanvang van de
werkzaamheden wordt 25% van de kosten van
de werkzaamheden in rekening gebracht; bij
verplaatsing binnen vijf dagen vóór aanvang van
de werkzaamheden wordt 50% van de kosten
van de werkzaamheden in rekening gebracht.
Overeengekomen werkzaamheden dienen binnen
één jaar na overeenkomst te worden afgenomen,
bij gebreke waarvan het recht op uitvoering van de
werkzaamheden vervalt, terwijl de volledig overeengekomen vergoeding verschuldigd blijft.
1. Wijzigingen in de oorspronkelijke opdracht, van
welke aard ook, schriftelijk of mondeling door of
namens de opdrachtgever aangebracht, die hogere kosten veroorzaken dan waarop bij prijsopgave
en/of opdrachtbevestiging kon worden gerekend,
worden opdrachtgever extra in rekening gebracht.
1. Wijzigingen en/of annuleringen van gedane bestellingen of gegeven opdrachten binden Alicon eerst
na schriftelijke acceptatie.
1. Alicon behoudt zich het recht voor meer werkzaamheden dan vermeld in de schriftelijke
opdracht of in de opdrachtbevestiging uit te voeren en aan opdrachtgever in rekening te brengen,
indien deze werkzaamheden in het belang zijn van
de opdrachtgever en/of voor de goede uitvoering
van de opdracht. Opdrachtgever wordt zo spoedig
mogelijk op de hoogte gesteld van de uitvoering
van deze aanvullende werkzaamheden.

1. Opdrachten die tot gevolg hebben dat regelmatig
repeterende, al dan niet licht van elkaar afwijkende werkzaamheden dienen te worden verricht,
worden -tenzij uitdrukkelijk anders is overeengekomen- geacht te zijn gegeven voor onbepaalde
tijd.
1. Bij opzegging van een opdracht voor onbepaalde
tijd dient ieder der partijen een opzeggingstermijn
in acht te nemen van tenminste drie maanden.
1. Een overeenkomst aangegaan voor een bepaalde
periode wordt stilzwijgend verlengd met eenzelfde
periode als aanvankelijk overeengekomen tenzij
opdrachtgever uiterlijk drie maanden voor afloop
van de contractsperiode schriftelijk te kennen
geeft de overeenkomst te willen beëindigen.
## LEVERINGEN/UITVOERING VAN DE OPDRACHT
1. In het geval van levering van gegevens door de
opdrachtgever is Alicon, behoudens ingeval van
door de opdrachtgever te bewijzen schuld of opzet
aan de zijde van Alicon, niet aansprakelijk voor het
niet compleet zijn van de aangeleverde gegevens,
noch voor de hoedanigheid van deze gegevens.
1. Elke gedeeltelijke levering, waaronder mede
wordt verstaan de levering van onderdelen
van een samengestelde opdracht, kan worden gefactureerd, in welk geval die deellevering wordt beschouwd als een op zich staande
transactie; in een dergelijk geval moet betaling
plaatsvinden overeenkomstig het bepaalde bij
het hoofdstuk 10.
1. Oponthoud of vertraging is niet voor rekening
van Alicon, tenzij door haar schuld veroorzaakt,
een en ander onverminderd het gestelde in
hoofdstuk 5.
1. Uitvoering van een opdracht geschiedt binnen
de normale, daarvoor geldende tijd. Indien een
opdracht moet worden bespoedigd kunnen overwerk en/of andere eventueel extra gemaakte kosten in rekening worden gebracht. Opgegeven of
overeengekomen levertijden gelden nimmer als
fatale termijnen, ook indien (de) levertijden niet bij
benadering zijn opgegeven of overeengekomen.
Overschrijding van de levertijd verplicht Alicon
niet tot enige vergoeding.
1. Het eventueel door Alicon te verwerken materiaal
en/of gegevens dienen tijdig op door Alicon aan te
geven momenten, franco te worden afgeleverd op
het door haar aangegeven adres.
1. Overeengekomen termijnen gelden slechts indien
en voorzover het te verwerken materiaal, alsmede
de voor de uitvoering van de opdracht benodigde
gegevens, op de overeengekomen tijd bij Alicon
wordt afgeleverd en de door opdrachtgever zelf of
voor diens rekening door derden uit te voeren werkzaamheden op tijd zijn verricht. Indien tengevolge
van niet-tijdige levering/uitvoering van werk door
opdrachtgever de opdracht slechts kan worden
uitgevoerd door inschakeling van extra transport,
overwerk, spoedbestelling e.d., zal Alicon daartoe,
zonder voorafgaand overleg met opdrachtgever,
gerechtigd zijn en zullen de daardoor ontstane
kosten voor rekening van opdrachtgever komen.
Bij niet-tijdige levering door de opdrachtgever is
Alicon gerechtigd de datum van uitvoering van de
opdracht nader vast te stellen. Controle op tijdige
levering van het te verwerken materiaal, alsmede
de voor de uitvoering van de opdracht benodigde
gegevens, dient door opdrachtgever te geschieden.
1. De levering van de Programmatuur, geeft slechts
recht op het niet-exclusieve gebruik van de betrokken programma's, voor het overeengekomen aantal gebruikers op de overeengekomen locaties.
1. Alle levertijden worden door Alicon steeds bij
benadering opgegeven en zijn niet bindend. De
levertijd vangt aan zodra de opdrachtbevestiging
is verzonden of de opdracht daadwerkelijk door
Alicon in behandeling is genomen en bovendien
alle naar het oordeel van Alicon eventueel benodigde gegevens en materialen door opdrachtgever
aan haar zijn verstrekt. Overschrijding van de
levertijd ontslaat de opdrachtgever nimmer van
zijn verplichtingen uit de overeenkomst en zal
opdrachtgever evenmin het recht geven ontbinding van de overeenkomst en/of schadevergoeding
te vorderen.

1. Indien de overschrijding van de levertijd zodanig is
dat van de opdrachtgever redelijkerwijs niet te vergen is dat hij de overeenkomst in stand laat, is de
opdrachtgever evenwel gerechtigd de betreffende
opdracht te annuleren, mits hij hiervan schriftelijk
aan Alicon kennis geeft, onverminderd het recht
van Alicon om binnen 4 weken na ontvangst van
voornoemde kennisgeving de betreffende goederen alsnog te leveren. Opdrachtgever kan vorderen
dat Alicon omgaand uitspraak doet of zij al of niet
van dit recht gebruik wenst te maken.
1. De opdrachtgever is -zonder uitdrukkelijke toestemming daartoe zijdens Alicon- niet gerechtigd
zijn rechten uit een overeenkomst met Alicon
voortvloeiende aan derden over te dragen.
1. Opdrachtgever dient zelf zorg te dragen voor backups van de gegevens op zijn eigen systemen.
Alicon kan nimmer aansprakelijk worden gesteld
voor gegevensverlies tijdens of ten gevolge van
(onderhouds)werkzaamheden.
1. Indien de opdrachtgever enige voor hem uit een
overeenkomst met Alicon voortvloeiende verplichting niet stipt nakomt, of indien tijdens de uitvoering van een opdracht of na afloop daarvan mocht
blijken dat opdrachtgever onjuiste gegevens heeft
verstrekt of heeft achtergehouden, heeft Alicon het
recht de nakoming van alle verplichtingen tegenover de opdrachtgever op te schorten en zelfs alle
overeenkomsten met de opdrachtgever geheel of
gedeeltelijk te ontbinden, zonder dat daarvoor een
ingebrekestelling en/of rechterlijke tussenkomst
benodigd is, met behoud van haar recht op schadevergoeding. Hetgeen door opdrachtgever aan
Alicon verschuldigd is, wordt terstond opeisbaar.
1. Alicon is gerechtigd zonder bericht aan of overleg
met de opdrachtgever de opdracht of onderdelen
daarvan uit te besteden aan of te laten verrichten
door niet bij haar in dienst zijnde derden, indien
zulks naar de mening van Alicon een goede of efficiënte uitvoering van de opdracht bevordert.
1. Het is opdrachtgever niet toegestaan noch gedurende de uitvoering van de opdracht, noch gedurende een periode van twaalf maanden na afloop
van de opdracht, op enigerlei wijze een arbeidsovereenkomst aan te gaan met door of namens
Alicon bij opdrachtgever te werk gesteld personeel,
zulks op straffe van een niet voor matiging vatbare
boete van € 1.000,-, voor elke overtreding, per
week dat de overtreding voortduurt, onverminderd
het recht van Alicon om schadevergoeding op
grond van de wet te vorderen.
1. Alicon verplicht zich de haar opgedragen werkzaamheden naar beste weten en kunnen uit te
voeren, doch zij is niet aansprakelijk voor het niet
verwezenlijken van het door de opdrachtgever
beoogde doel.
1. Indien tijdens de uitvoering van een door Alicon
aangenomen opdracht blijkt, dat tengevolge van
aan Alicon onbekende omstandigheden of door
overmacht de opdracht niet uitvoerbaar is, heeft
Alicon het recht te vorderen, dat de opdracht
zodanig wordt gewijzigd, dat de uitvoering hiervan
mogelijk wordt. De ten gevolge van een dergelijke
wijziging gemaakte meer- of minderkosten zullen tussen partijen worden verrekend, terwijl de
opdrachtgever gehouden is de door Alicon reeds
verrichte, maar van onnut gebleken werkzaamheden te vergoeden.
## OVERSCHRIJDING LEVERTIJD
1. Indien de voortgang in de uitvoering van het werk
door de opdrachtgever of door overmacht aan zijn
zijde intredende wordt vertraagd, kan door Alicon
een deel van de voor het totaal opgegeven prijs
evenredig en in verhouding tot het afgewerkte
gedeelte evenals de voor de gehele opdracht reeds
gemaakte kosten worden gefactureerd op de termijnen waarop, indien geen vertraging zou zijn
opgetreden, zou zijn gefactureerd. Mochten deze
termijnen niet van te voren uitdrukkelijk zijn overeengekomen, dan zal het vorenbedoelde kunnen
worden gefactureerd onmiddellijk na het verstrijken van de voor de uitvoering van de opdracht in
kwestie normaliter benodigde tijd.
1. Storingen in het bedrijf tengevolge van overmacht,
(als hoedanig o.a. zullen gelden: oorlog, mobilisatie, onlusten, overstroming, gesloten luchtvaart,
gestremde scheepvaart en andere stremmingen in
het vervoer, stagnatie in, respectievelijk beperking
of stopzetting van de leveringen door openbare
nutsbedrijven of andere energie- of datacommunicatiebedrijven, het optreden van tot dan toe
onbekende virussen, gebrek aan brandstof, brand,
machinebreuk en andere ongevallen, stakingen,
uitsluitingen, optreden van werknemersorganisaties, waardoor produceren onmogelijk wordt,
maatregelen van overheidswege, niet-levering van
noodzakelijke software aan Alicon door derden
en andere onvoorziene omstandigheden, ook in
het land van herkomst van de software, welke de
normale bedrijfsgang storen en de uitvoering van
een opdracht vertragen of redelijkerwijs onmogelijk maken) ontslaan Alicon van het nakomen van
de overeengekomen termijn of van de uitvoeringsplicht, zonder dat de opdrachtgever uit dien hoofde enig recht of vergoeding van kosten, schaden
of interesten kan doen gelden.
1. Ingeval van overmacht zal Alicon daarvan onverwijld mededeling doen aan de opdrachtgever, in
welk geval opdrachtgever na ontvangst van de
mededeling gedurende acht dagen het recht heeft
de opdracht schriftelijk te annuleren, echter met
de verplichting Alicon het reeds uitgevoerde deel
van de opdracht te vergoeden. Alicon heeft ook
het recht zich op overmacht te beroepen indien
de omstandigheid die overmacht oplevert, intreedt
nadat haar prestatie had moeten zijn geleverd.
## SITE HOSTING/APPLICATIEGEBRUIK
1. Tenzij anders is overeengekomen wordt een overeenkomst voor site hosting/applicatiegebruik aangegaan voor een periode van een jaar en wordt
stilzwijgend met eenzelfde periode verlengd.
Opzegging van de (verlengde) overeenkomst door
opdrachtgever dient minimaal drie maanden voor
het einde van de contractsperiode te geschieden.
1. Alicon draagt zorg voor beschikbaarheid van
server(s) en netwerk, overeenkomstig het overeengekomen service level, waarbij zij zich inspant
om zo optimaal mogelijk aan dit service level te
voldoen. Alicon aanvaardt echter geen enkele
aansprakelijkheid als dit level op enig moment niet
gerealiseerd kan worden.
1. Alicon is niet aansprakelijk voor uitval of onbereikbaarheid ten gevolge van storingen in het internet
of bij andere providers, uitval van elektriciteit e.d.
ALGEMENE VOORWAARDEN VAN
de besloten vennootschap Alicon Europe gevestigd te Oosthuizen
3
1. Het is opdrachtgever niet toegestaan de applicatie en/of de beschikbaar gestelde schijfruimte te
gebruiken voor:
    1. handelingen en of gedragingen in strijd met de
toepasselijke wettelijke bepalingen, de Netiquette
of de richtlijnen van de Reclame Code commissie;
    1. het ongevraagd verzenden van grote hoeveelheden e-mail met dezelfde inhoud en/of het ongevraagd in grote aantallen nieuwsgroepen op het
internet posten van een bericht met dezelfde
inhoud (spamming);
    1. het inbreuk plegen op auteursrechtelijk beschermde werken of anderszins handelen in strijd met
intellectuele eigendomsrechten van derden;
    1. het openbaar maken of verspreiden van strafbare
teksten en/of beeld of geluidsmateriaal, waaronder
kinderpornografie en discriminerende uitingen;
    1. seksuele intimidatie of het op andere wijze lastig
vallen van personen;
    1. het zonder toestemming binnendringen van andere computers of sites op het internet of intranet,
waarbij enige beveiliging wordt doorbroken en/
of toegang wordt verworven door een technische
ingreep met behulp van valse signalen of een
valse sleutel, dan wel door het aannemen van een
valse hoedanigheid (hacken);
    1. het afsplitsen van (computer)processoren die
na het verbreken van de (online) verbinding met
Alicon blijven lopen binnen Alicon of het internet;
    1. het verspreiden van computervirussen.
1. Het is opdrachtgever niet toegestaan de beschikbaar gestelde schijfruimte en/of Programmatuur te
gebruiken voor de opslag of distributie van erotisch, pornografisch, racistisch of opruiend materiaal, illegale software, illegale MP3 en hiermee
vergelijkbaar materiaal.
1. Alicon is in de onderstaande gevallen gerechtigd
opdrachtgever zonder voorafgaande waarschuwing
en zonder opgave van redenen met onmiddellijke
ingang volledig voor alle gebruik te blokkeren of
van de server te verwijderen, zonder dat opdrachtgever enig recht op schadevergoeding kan doen
gelden en met de gehoudenheid aan Alicon alle
schade ten gevolge van de overtreding door Alicon
of door derden geleden te vergoeden; niet genoten
abonnementsgelden zullen worden geretourneerd,
c.q. verrekend:
    1. indien opdrachtgever het gestelde in de artikelen
1. en 6.5 overtreedt of indien er een ernstig vermoeden van overtreding bestaat;
    1. indien (een onderdeel) van de site van opdrachtgever oorzaak is of oorzaak dreigt te worden van
het ‘down’ gaan of onbereikbaar worden van de
server van Alicon;
    1. indien blijkt dat opdrachtgever valse en/of verkeerde persoons- of bedrijfsgegevens heeft opgegeven;
    1. indien blijkt dat opdrachtgever de overeenkomst
onder valse voorwendsels is aangegaan;
    1. indien opdrachtgever niet voldoet aan zijn betalingsverplichtingen.
1. Alicon heeft geen bemoeienis met informatie die
op de site wordt gezet of die via de servers wordt
verspreid en is niet aansprakelijk voor de eventuele
gevolgen hiervan. Evenmin is Alicon aansprakelijk
voor het uitlekken van vertrouwelijke gegevens.
1. Het is opdrachtgever niet toegestaan de applicatie
aan derden te verhuren of deze op andere wijze
door derden te laten gebruiken.
1. Indien de door opdrachtgever gegenereerde of
gebruikte hoeveelheid dataverkeer de in de overeenkomst omschreven hoeveelheid overschrijdt, is
Alicon gerechtigd de tarieven overeenkomstig aan
te passen.
1. Alicon draagt zorg voor een regelmatige back-up
van alle bestanden op de server, maar draagt
geen enkele verantwoordelijkheid voor eventueel
verlies van gegevens en de daaruit voortvloeiende
schade.
1. Alicon is gerechtigd zonder voorafgaande bekendmaking de applicaties (tijdelijk) buiten gebruik te
stellen en/of het gebruik ervan te beperken voorzover dit benodigd is voor het benodigd onderhoud of voor verbetering van het systeem of de
applicatie.
1. Het tijdelijk niet beschikbaar zijn of verminderd
beschikbaar zijn van de applicatie geeft opdrachtgever nimmer recht op enige terugbetaling van de
huurprijs van de applicatie.
## KLACHTEN EN GARANTIE
1. Alicon is niet aansprakelijk voor druk-, schrijf- en/
of telfouten en/of onduidelijkheden in offertes,
opdrachtbevestigingen en/of prospectussen, noch
ook voor de gevolgen daarvan. Bij verschil van
uitleg van offertes, opdrachtbevestigingen of prospectussen geldt de uitleg van Alicon als bindend.
1. Het indienen van klachten is slechts schriftelijk en
binnen acht dagen na uitvoering van de opdracht
mogelijk.
1. Gebreken, die redelijkerwijs niet binnen de in het
vorige artikellid vermelde termijn hadden kunnen worden geconstateerd, moeten onmiddellijk
na constatering aan Alicon worden gemeld, terwijl het gebruik zoveel mogelijk dient te worden
beperkt.
1. Gebreken aan een deel van het geleverde geven
niet het recht tot afkeuring van de gehele geleverde prestatie.
1. Opdrachtgever zal alle door Alicon voor onderzoek
van de klacht gewenste medewerking verlenen,
o.a. door het verstrekken van gegevens en/of door
Alicon in de gelegenheid te stellen ter plaatse een
onderzoek in te stellen of in te laten stellen naar de
kwaliteit en/of kwantiteit van de geleverde prestatie. Alicon is te allen tijde gerechtigd aan te tonen
dat de door haar geleverde Programmatuur naar
behoren functioneert door het maken van een
testrun op of met behulp van haar toebehorende
of door haar aan te wijzen apparatuur en/of software.
1. Indien Alicon een gebrek aan de geleverde prestatie aangetoond acht, zal zij de keus hebben, hetzij
de niet deugdelijk gebleken prestatie kosteloos te
herleveren, hetzij de opdrachtgever alsnog een
in onderling overleg vast te stellen korting op het
overeengekomen factuurbedrag te verlenen.
1. Alicon aanvaardt geen enkele verantwoordelijkheid voor gebreken, veroorzaakt door of ontstaan
aan het geleverde door schuld of toedoen van
opdrachtgever of derden, ofwel door van buiten
komende oorzaken.
1. Meer verplichtingen dan voortvloeiende uit dit
hoofdstuk heeft Alicon niet; met name zal Alicon
in geen geval aansprakelijk zijn voor directe of
indirecte bedrijfsschade of gevolgschade, die
mocht ontstaan door het niet, niet-juist of niettijdig uitvoeren van de opdracht.
1. Een klacht ten aanzien van bepaalde werkzaamheden of leveranties schort de betalingsverplichting van de opdrachtgever ten aanzien van die of
andere werkzaamheden/leveranties niet op.
1. Voor door derden door bemiddeling van Alicon
geleverde zaken is Alicon nimmer gehouden een
verdergaande garantie te verstrekken, dan de door
de leverancier van de geleverde zaken verstrekte
garantie.
1. Indien Alicon ter voldoening aan haar garantieverplichting Programmatuur of onderdelen daarvan
vervangt, dient betreffende Programmatuur of
onderdelen daarvan door opdrachtgever buiten
gebruik te worden gesteld en van het systeem te
worden verwijderd.
1. De garantie vervalt indien opdrachtgever of derden zonder voorkennis en toestemming van Alicon
wijzigingen in de Programmatuur hebben aangebracht.
1. Bij levering van standaard software van derden
of componenten van software van derden in de
Programmatuur van Alicon is Alicon nimmer
gehouden een verdergaande garantie te verstrekken, dan de door de producent van de geleverde
software aan Alicon verstrekte garantie.
1. Indien Programmatuur wordt gebruikt in combinatie met daartoe niet-geëigende software of hardware, kan door opdrachtgever geen aanspraak
worden gemaakt op enigerlei garantie.
1. Ten aanzien van uiterlijk waarneembare gebreken
zijn geen klachten mogelijk, anders dan direct na
levering.
1. Opdrachtgever zal nimmer op grond van klachten
of gebreken ontbinding van een overeenkomst
kunnen vorderen.
## AANSPRAKELIJKHEID
1. Alicon is niet aansprakelijk voor enige schade,
hoe ook genaamd en door welke oorzaak ook ontstaan, anders dan tengevolge van eigen opzet of
grove schuld, door opdrachtgever te bewijzen en
dan nog slechts tot een maximum van het bedrag
van de door Alicon te verrichten werkzaamheden
of leveringen, of een evenredig deel daarvan.
1. Alicon is niet aansprakelijk voor bedrijfs- of gevolgschade ten gevolge van tekortkomingen aan het
door haar of door haar bemiddeling geleverde.
1. Alicon is niet aansprakelijk voor schade die is ontstaan door onzorgvuldig of onvoorzichtig gebruik,
dan wel gebruik in strijd met de gebruiksaanwijzingen van het geleverde of door de ongeschiktheid van het geleverde voor het doel waarvoor
opdrachtgever het heeft aangeschaft en/of
gebruikt.
1. Alicon is niet aansprakelijk voor de eventuele
aanwezigheid van virussen op de door haar geleverde informatiedragers of op via het Internet geleverde of binnengehaalde gegevens of software.
Opdrachtgever dient de aangeleverde informatiedragers, gegevens of software zelf op aanwezigheid van virussen te testen.
1. Opdrachtgever is gehouden Alicon schadeloos te
stellen voor en te vrijwaren tegen alle vorderingen
tot schadevergoeding welke derden tegen Alicon
instellen terzake van schade ontstaan door of met
het geleverde.
1. Indien een opdracht tot levering of tot uitvoering
van werk voor rekening van twee of meer natuurlijke of rechtspersonen wordt gegeven, zijn deze
personen ieder voor zich hoofdelijk aansprakelijk
voor de volledige nakoming van de uit de overeenkomst ad hoc voortvloeiende verplichting.
1. Door het geven van een opdracht tot ontwikkeling
van software, verklaart opdrachtgever, dat geen
inbreuk op het auteursrecht of intellectueel eigendomsrecht van derden wordt gemaakt en vrijwaart
hij Alicon in en buiten rechte tegen alle gevolgen,
zowel financiële als andere, uit de ontwikkeling
van de software voortvloeiende.
ALGEMENE VOORWAARDEN VAN
de besloten vennootschap Alicon Europe gevestigd te Oosthuizen
4
1. Programmatuur, niet-standaard software en maatwerk worden geleverd "zoals ze zijn"; Alicon is niet
aansprakelijk voor schade die ontstaat door onjuist
gebruik of het functioneren van de software.
1. Opdrachtgever is gehouden voor niet-standaard
software, maatwerk en voorlopers en testversies
van nieuwe releases een acceptatietest te ontwikkelen. Alicon is niet aansprakelijk voor gebreken
en/of onvolkomenheden aan de ontwikkelde software, voorzover deze niet door de acceptatietest
aan het licht zijn gekomen.
1. De aanwezigheid van fouten (bugs) in software
die de functionaliteit van de Programmatuur niet
belemmeren geven opdrachtgever nimmer het
recht de betrokken Programmatuur geheel of
gedeeltelijk af te keuren. De aansprakelijkheid van
Alicon gaat nimmer verder, dan in een volgende
versie van de Programmatuur deze fouten te verhelpen.
1. De aanwezigheid van fouten (bugs) in standaard
software van derden die de functionaliteit van de
software in hoofdlijnen niet belemmeren geven
opdrachtgever nimmer het recht de betrokken
software geheel of gedeeltelijk af te keuren. De
aansprakelijkheid van Alicon gaat nimmer verder,
dan te trachten de producent van de betrokken
software te bewegen in een volgende versie van
de software deze fouten te verhelpen.
1. Alicon verplicht zich de door opdrachtgever ter
beschikking gestelde gegevens, bescheiden en
ontwerpen alsmede de haar toevertrouwde materialen vertrouwelijk te behandelen en als een goed
huisvader te bewaren, doch is niet aansprakelijk
voor teloorgaan door brand, diefstal of breuk e.d.
voorzover niet door de verzekering gedekt. In
gevallen waarin met kostbare of niet vervangbare
unica gewerkt moet worden, dient opdrachtgever
deze voor zijn rekening en risico te verzekeren.
1. Adviezen worden door Alicon naar beste weten en
geheel te goeder trouw verstrekt, doch zij is niet
aansprakelijk voor verlies of schade, direct of indirect voortvloeiende uit de inhoud van de door haar
gegeven adviezen.

1. Eventuele schadeclaims dienen onverwijld na het
ontstaan van de schade schriftelijk bij Alicon te
worden ingediend.
1. De in deze Algemene Voorwaarden opgenomen
beperkingen van de aansprakelijkheid voor schade gelden niet indien de schade te wijten is aan
opzet of grove schuld van Alicon of haar ondergeschikten.
## EIGENDOMSRECHT EN COPYRIGHT
1. Het gebruiksrecht van te leveren Programmatuur
gaat -niettegenstaande de feitelijke aflevering of
ter beschikking stelling- eerst op opdrachtgever
over, indien deze alle navolgende verplichtingen
uit alle met Alicon gesloten overeenkomsten is
nagekomen:
− de tegenprestatie(s) met betrekking tot geleverde
Programmatuur zelf;
− de tegenprestatie(s) met betrekking tot krachtens
de overeenkomst(en) door Alicon verrichte of te
verrichten diensten;
− eventuele vorderingen wegens niet-nakoming door
opdrachtgever van (een) overeenkomst(en).
1. Na volledige betaling overeenkomstig het gestelde
sub 9.1 komt aan opdrachtgever -met inachtneming van het in de navolgende artikelen gesteldehet overeengekomen gebruiksrecht van het geleverde toe.
1. Alicon behoudt het auteursrecht van de door
haar ontworpen c.q. tot stand gebrachte ontwerpen, beschrijvingen, afbeeldingen en calculaties,
ook wanneer opdrachtgever hierop een opdracht
geeft.
1. Opdrachtgever verplicht zich de geleverde
Programmatuur, niet-standaard software, maatwerk, systeemontwerpen, systeem- en programmabeschrijvingen, documentatie e.d. slechts aan
te wenden voor eigen gebruik en deze niet, op
welke wijze dan ook, hetzij tegen vergoeding, hetzij om niet, aan derden ter beschikking te stellen,
noch op welke andere manier dan ook handelen
of nalaten te handelen, zodat derden hierover kunnen beschikken.
1. Alle rechten van industriële of intellectuele aard,
zoals o.a. auteursrecht en copyright, met betrekking tot de van Alicon afkomstige of door Alicon
gebruikte software, systeemontwerpen, systeemen programmabeschrijvingen, documentatie,
werkwijzen, adviezen, etc. worden en blijven
zowel tijdens de uitvoering van de opdracht als
daarna uitdrukkelijk en uitsluitend onvervreemdbaar eigendom van Alicon, een en ander ongeacht
het aandeel in de totstandkoming van de computerprogramma's, systeemontwerpen, werkwijzen,
adviezen, etc. van de opdrachtgever zelf of van
ingeschakelde derden. De uitoefening van deze
rechten -openbaarmaking of overdracht van gegevens daaronder begrepen- is zowel tijdens als na
de uitvoering van de opdracht uitdrukkelijk en uitsluitend aan Alicon voorbehouden.
1. Het is opdrachtgever niet toegestaan de uitvoering
van een ontwerp van Alicon te wijzigen, te herhalen of te vermenigvuldigen, ook niet wanneer
het slechts een deel van het ontwerp van Alicon
betreft, zonder de uitdrukkelijke schriftelijke toestemming van Alicon. Alicon kan aan een dergelijke toestemming voorwaarden verbinden, het
betalen van een geldelijke vergoeding daaronder
begrepen.
## BETALING
1. Indien de uitvoering van een opdracht zich uitstrekt over een periode langer dan een maand
of indien het met de opdracht gemoeide bedrag
naar de mening van Alicon daarvoor in aanmerking komt, kan zij betaling c.q. vooruitbetaling c.q.
betaling in termijnen vorderen. Alicon is gerechtigd, ongeacht de overeengekomen betalingsconditie, vooraf voldoende zekerheid voor betaling te
verlangen of deze tijdens de uitvoering van een
opdracht te verlangen.
1. Alle betalingen dienen zonder korting en verrekening te geschieden. Alle betalingen dienen nettocontant bij (af)levering te geschieden of door middel van storting of overmaking op een door Alicon
aangewezen bank- of girorekening, uiterlijk binnen
14 dagen na factuurdatum. Deze betalingstermijn
geldt als een fatale termijn.
1. Indien in een langere kredietgeving dan 14 dagen
na factuurdatum wordt toegestemd of indien deze
ten onrechte wordt genomen, is opdrachtgever
rente over het factuurbedrag verschuldigd naar 1%
per maand of gedeelte van een maand, ingaande
op de datum van opeisbaarheid van het factuurbedrag; telkens na een periode van een jaar zal door
opdrachtgever tevens over de alsdan verschenen
rente voornoemde rente verschuldigd zijn. Indien
en voorzover het wettelijke handelsrentepercentage hoger is dan het hier genoemde percentage,
wordt de wettelijke handelsrente berekend.
1. Alle kosten, zowel gerechtelijke als buitengerechtelijke, welke Alicon moet maken ter effectuering
van haar rechten, zijn voor rekening van opdrachtgever. Deze kosten belopen tenminste 15% van
het betrokken bedrag met een minimum van
€ 250,-.
1. Indien opdrachtgever de opdracht in onderaanneming door Alicon doet uitvoeren, zal opdrachtgever op eerste verzoek van Alicon zijn uit deze
transactie verkregen vordering(en) op derden aan
Alicon cederen. Opdrachtgever verleent Alicon
reeds nu voor alsdan onherroepelijk volmacht om
tot inning van de betreffende vordering(en) over te
gaan.
1. Ongeacht hetgeen met betrekking tot de betalingstermijn sub 2 van dit hoofdstuk is bepaald,
heeft Alicon het recht contante betaling te verlangen, dan wel te verlangen dat de opdrachtgever
zekerheid stelt voor de betaling, of een door Alicon
te bepalen gedeelte van de overeengekomen prijs
vooruit voldoet, alvorens geleverd te krijgen, terwijl
ondanks een overeengekomen betalingstermijn
prompte betaling dient plaats te vinden, indien
Alicon aanleiding ziet zulks te verlangen.
## GESCHILLEN
1. Een geschil is aanwezig, zodra een partij verklaart
dat dit het geval is.
1. Op alle overeenkomsten en transacties van Alicon
is uitsluitend het Nederlands Recht van toepassing.
1. Alle geschillen, hoe ook genaamd, zullen worden
onderworpen aan het oordeel van de Nederlandse
bevoegde rechter te Haarlem, dit met uitsluiting
van alle andere arbitrerende, adviserende en
rechtsprekende lichamen.
## SLOTBEPALINGEN
1. Op alle transacties van Alicon betreffende de
levering van Programmatuur is tevens van toepassing de Gebruiksvoorwaarden Software Licentie
van Alicon, die met deze Algemene Voorwaarden
een onverbrekelijk deel vormt, als ware zij letterlijk daarin opgenomen en die tegelijk met deze
Algemene Voorwaarden is gedeponeerd ter Griffie
van de Rechtbank te Haarlem.
1. In alle gevallen, waarin deze Algemene
Voorwaarden niet voorzien, rust de beslissing
uitsluitend bij Alicon.
# Gebruikersvoorwaarden software licentie
## ALGEMEEN
1. Op de levering van (standaard) software van
Alicon, nader te noemen Programmatuur,
zijn de bepalingen als vermeld in deze
Gebruiksvoorwaarden Software Licentie, nader
te noemen Gebruiksvoorwaarden, van toepassing. De Algemene Voorwaarden van Alicon,
welke een integraal onderdeel uitmaken van deze
Gebruiksvoorwaarden, zijn van toepassing op
deze Gebruiksvoorwaarden.
1. De opdrachtgever erkent de toepasselijkheid
van de Gebruiksvoorwaarden en de Algemene
Voorwaarden van Alicon door het enkele feit van
het in gebruik nemen van enigerlei door Alicon
vervaardigde of geleverde Programmatuur.
## GEBRUIK
1. Alicon verleent opdrachtgever op basis van een
door opdrachtgever getekende en door Alicon
geaccepteerde opdracht of overeenkomst een
niet-exclusieve, niet-overdraagbare licentie tot
het gebruik van de Programmatuur, welke licentie
door opdrachtgever wordt aanvaard.
1. De opdrachtgever heeft het recht:
    1. de Programmatuur te gebruiken voor het doel waarvoor deze Programmatuur is ontwikkeld;
    1. een kopie van de Programmatuur met de eventueel
    daarbij behorende documentatie te ontvangen en
    te gebruiken uitsluitend voor het aantal gebruikers
    en op de locatie zoals is bedoeld in de opdracht of
    overeenkomst;
    1. de Programmatuur slechts te gebruiken voor
    de in de opdracht of overeenkomst bedoelde
    rechtsvorm(en) en/of bedrijfsonderdelen;
    1. de Programmatuur uitsluitend te gebruiken in overeenstemming met de Gebruiksvoorwaarden en
    bepalingen van Artikel 2.3 van deze voorwaarden;
    1. dienstverlening en ondersteuning voortvloeiende
    uit de garantieverplichting van Alicon, gedurende
    een periode als omschreven in de opdracht of
    overeenkomst te ontvangen;
    1. hernieuwde versies van de Programmatuur te ontvangen, indien en voorzover dit in de opdracht of
    overeenkomst staat vermeld;
    1. tot inrichting van een test- of acceptatieomgeving.
1. In deze Gebruiksvoorwaarden heeft het begrip
“gebruik” de volgende betekenis en inhoud:
    1. gebruik maken van het geheel of een gedeelte
    van de Programmatuur door deze te laden, over te
    dragen, te kopiëren of te zenden in of binnen het
    computersysteem van opdrachtgever;
    1. het invoegen van een geheel of een gedeelte van
    de Programmatuur in een voor een machine leesbare vorm in een ander software programma;
    1. het kopiëren van het geheel of een gedeelte van
    de Programmatuur, zij het dat kopiëren van de
    Programmatuur uitsluitend is toegestaan voor
    back-up en testdoeleinden en onder de voorwaarden dat niet meer dan twee kopieën van de
    Programmatuur zullen bestaan zonder voorafgaande schriftelijke goedkeuring van Alicon;
    1. het opslaan van het geheel of een gedeelte van
    de Programmatuur in het computersysteem of een
    andere opslageenheid;
    1. gebruik maken, doch niet het kopiëren, van
    het instructie- en documentatiemateriaal en
    overige informatiedragers behorende bij de
    Programmatuur.
1. Deze Gebruiksvoorwaarden gelden alleen dan,
wanneer de Programmatuur wordt gebruikt in
combinatie met hardware en software, waarvoor
de Programmatuur door Alicon is vrijgegeven.
1. Alicon heeft in de Programmatuur mechanismen
ingebouwd waarmee gecontroleerd wordt of wordt
voldaan aan deze Gebruiksvoorwaarden. Bij het
niet nakomen van de Gebruiksvoorwaarden,
de Algemene Voorwaarden van Alicon of een
tussen partijen gesloten overeenkomst kan de
Programmatuur door Alicon buiten werking worden gesteld. Door het akkoord gaan met deze
Gebruiksvoorwaarden geeft opdrachtgever toestemming voor deze controle en eventuele buitengebruikstelling.
## INTELLECTUEEL EIGENDOM
1. De intellectuele eigendomsrechten met betrekking tot de Programmatuur en documentatie,
ontwerpen, schetsen en calculaties berusten bij
Alicon of diens licentiegevers c.q. toeleveranciers,
ook indien deze is ontwikkeld in opdracht van
opdrachtgever.
1. De technieken en processen, ontwikkeld door
Alicon en verwerkt in de Programmatuur zijn
eigendom van Alicon en zullen in principe niet aan
de opdrachtgever ter beschikking worden gesteld.
1. Door het akkoord gaan met deze gebruiksovereenkomst verklaart opdrachtgever geen pogingen in
het werk te zullen stellen, de naam van Alicon of
enig ander in de Programmatuur ingebracht handelsmerk te verwijderen, noch op enigerlei wijze
wijzigingen in de Programmatuur aan te brengen.
1. Opdrachtgever verplicht zich de geleverde ontwerpen, computerprogramma's, systeem en programmabeschrijvingen, documentatie, tekeningen,
schetsen en calculaties slechts aan te wenden
voor eigen gebruik en deze niet, op welke wijze
dan ook, hetzij tegen vergoeding, hetzij om niet,
aan derden ter beschikking te stellen, noch op
welke andere manier dan ook te handelen of na te
laten, zodat derden hierover kunnen beschikken.
## AANSPRAKELIJKHEID/GARANTIE
1. Alicon aanvaardt geen aansprakelijkheid voor
schade voortvloeiende uit het gebruik van de
Programmatuur, waaronder begrepen schade die
door opdrachtgever wordt geleden bij toepassing of
gebruik van verwerkingsresultaten van de software.
1. De aanwezigheid van fouten (bugs) in de
Programmatuur die de functionaliteit van de
Programmatuur in hoofdlijnen niet belemmeren
geven opdrachtgever nimmer het recht de betrokken Programmatuur geheel of gedeeltelijk af te keuren.
De aansprakelijkheid van Alicon gaat nimmer verder, dan te trachten in een volgende versie
van de Programmatuur deze fouten te verhelpen.
1. Gedurende de eerste drie maanden van de licentie zullen binnen deze periode gemelde fouten in
de Programmatuur die de functionaliteit van de
Programmatuur belemmeren zonder kosten voor
de licentiehouder worden hersteld.
1. Aanvullingen op en wijzigingen van de Programmatuur
zullen in overleg tegen de alsdan daarvoor geldende
vergoeding door Alicon worden gerealiseerd.
1. Indien Programmatuur wordt gebruikt in combinatie met verkeerde of defecte hardware of in
combinatie met daartoe niet-geëigende software,
kan door opdrachtgever geen aanspraak worden
gemaakt op enigerlei garantie.
1. Opdrachtgever is gehouden Alicon schadeloos te
stellen voor en te vrijwaren tegen alle vorderingen
tot schadevergoeding welke derden tegen Alicon
instellen ter zake van schade ontstaan door of met
de geleverde Programmatuur.
1. Indien Alicon ter voldoening aan haar garantieverplichting Programmatuur of onderdelen daarvan
vervangt, dient betreffende Programmatuur of
onderdelen daarvan door opdrachtgever buiten
gebruik te worden gesteld en van het systeem te
worden verwijderd.
## SCHENDING AUTEURSRECHT
1. Alicon zal maatregelen nemen tegen een ieder die
op enigerlei wijze inbreuk doet op haar auteursrechten of de auteursrechten van derden, haar geestelijk eigendom en/of ideeën, zoals tot uitdrukking
gebracht in de door Alicon geleverde Programmatuur
en de daarbij behorende documentatie.
1. Indien de door Alicon geleverde Programmatuur
en/of documentatie in strijd mocht zijn met enig
octrooi, auteurs en/of eigendomsrecht van derden en dit recht als zodanig door de bevoegde
Nederlandse Rechter zal worden erkend, zal
opdrachtgever naar keuze van Alicon hetzij vervangende Programmatuur, hetzij de gebruiksvergoeding retour ontvangen.
## BEËINDIGING
1. Het recht op gebruik van de licentie kan door
partijen met onmiddellijke ingang zonder rechterlijke tussenkomst d.m.v. aangetekend schrijven worden opgezegd, onverminderd andere aan
partijen toekomende rechten uit hoofde van deze
Gebruiksvoorwaarden of anderszins, indien:
    1. de andere partij ter zake van enige bepaling zoals
neergelegd in deze voorwaarden toerekenbaar
tekortschiet, onverminderd het recht van de opzeggende partij om schadevergoeding te vorderen;
    1. één der partijen zijn faillissement aanvraagt, in
staat van faillissement wordt verklaard, wordt geliquideerd, in surséance van betaling komt te verkeren en/of indien executoriale beslagen worden
gelegd op enige vermogensbestanddelen.
1. Binnen veertien dagen na beëindiging van het
gebruiksrecht op de licentie dient opdrachtgever
de Programmatuur en alle kopieën, welke hij heeft
ontvangen van Alicon of welke opdrachtgever
heeft gemaakt van de Programmatuur alsmede
alle documentatie welke betrekking heeft op de
Programmatuur te retourneren of te vernietigen
overeenkomstig de instructies van Alicon en haar
zulks schriftelijk te bevestigen, tenzij opdrachtgever de voorafgaande schriftelijke toestemming van
Alicon zal hebben verkregen om een Aliconfkopie
van de Programmatuur te mogen behouden.
## GEBRUIKSVERGOEDING
1. De gebruiksvergoeding is verschuldigd binnen het
aantal dagen als gespecificeerd in de opdracht of
overeenkomst.
1. Een extra gebruiksvergoeding is verschuldigd
als de opdrachtgever de Programmatuur zodanig wenst te gebruiken, dat het maximum aantal gebruikers als vermeld in de oorspronkelijke
opdracht of overeenkomst wordt overschreden of
de software wenst te gebruiken bij bedrijven die
niet vermeld zijn in de opdracht of overeenkomst
of het aantal gebruikte modules of overige software wenst uit te breiden.
## SLOTBEPALING
1. Indien de opdrachtgever enige voor hem uit een
opdracht of overeenkomst met Alicon voortvloeiende verplichting niet stipt nakomt, heeft Alicon
het recht de nakoming van alle verplichtingen
jegens de opdrachtgever op te schorten. Hetgeen
door opdrachtgever aan Alicon verschuldigd is,
wordt alsdan terstond opeisbaar.
1. De rechter van het arrondissement Haarlem is bij
uitsluiting bevoegd ter zake van ieder geschil tussen partijen dat verband houdt met de onderhavige Gebruiksvoorwaarden en overeenkomsten.
1. Deze Gebruiksvoorwaarden wordt beheerst door
het Nederlands recht.
